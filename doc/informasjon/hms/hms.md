# Helse, miljø og sikkerhet

## Branninstruks

1. Slukk branntilløpet, med mindre brannen har blitt for stor
2. Varsle naboer
3. Kom i sikkerhet
4. Ring brannvesenet på 1 1 0

Vi minner om:

- Det må ikke plasseres gjenstander i rømningsveier (oppganger og evt.
  nødutganger) som kan være til hinder ved evakuering og/eller er brennbare
- Kontroller at brannsikringsutstyret i din boenhet er i orden til enhver tid.
  Meld fra til styret hvis det er skader eller mangler ved utstyret.
- Hver leilighet har –to– røykvarslere og –én– husbrannslange. Dette utstyret er
  borettslagets eiendom og skal ikke fjernes. Dette kan medføre
  erstatningsansvar.
- Sørg for at elektriske installasjoner i din boenhet til enhver tid er
  forsvarlige.
- All bruk av åpen ild (stearinlys, etc.) skal til enhver tid være under
  oppsikt. Dette gjelder også vannkokere, kaffetrakter og brødristere og andre
  elektriske artikler som kan utvikle varme, har termostat og kan kortslutte.
- Avtrekkshetten på kjøkkenet skal være fri for fett (brennbart). Husk at
  tørrkoking og steking (f.eks. av pizza) kan utvikle giftige gasser som kan
  være livsfarlige.
- Alle branndører (dører til leiligheter og kjellerrom) skal alltid være lukket
  så ikke eventuell røyk siger ut i rømningsveiene.

## Radonmålinger

I følge NGUs over radonfare, befinner borettslaget seg i et område hvor det ikke
er sikre data på hva aktsomhetsnivået bør være. I de omkringliggende områdene er
det lav til moderat risiko.

Fra 2015 til 2017 foretok styret målinger i alle byggenes kjeller-områder og
i 1. etasje. Det ble ikke funnet verdier som krever ytterligere tiltak.

Siden det er aktivt avtrekk med luft inn via spalter over vinduer i hver
leilighet, vil etasjer lenger opp ikke være utsatt. Det føres ikke luft fra
kjeller opp i bygget, og radon er mye tyngre enn luft. Det er sterkt begrenset
hvor lenge folk oppholder seg i kjellerne, hvor nivået uansett ikke er veldig
høyt.

Oversikt over måleresultater

## Gass og grilling

Gassbokser og tanker for grilling skal aldri lagres i kjeller eller garasje!

Les mer her: https://www.follobrannvesen.no/gass-i-bolig-og-fritidsbolig.5921239-395863.html

## Nyttige lenker

https://www.sikkerhverdag.no/  – Direktoratet for sivilt beredskap lager denne siden  
http://www.elsikkerhetsportalen.no/ – Her finner du enda mer om sikkerhet i elektriske systemer