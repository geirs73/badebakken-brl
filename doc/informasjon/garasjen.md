# Garasjen

Borettslaget har en underjordisk garasje under halve M238 og hele M236, samt
under gårdsplassen mellom de to bygningene. Der er det 38 parkeringsplasser for
bil og 3 parkeringsplasser for motorsykler. Oppstillingsplassene for bil eies av
beboerne, og en del leier ut sine plasser. Oppstillingsplassene for motorsykler
eies av borettslaget og leies ut til beboere.

## Ladeanlegg for elektriske kjøretøy og hybrider

I 2018 ble det etablert ladeanlegg på omkring halvparten av parkeringsplassene.
Det er Smartly som drifter anlegget. Kontakt support@smartly.no dersom du har
spørsmål knyttet til anlegget eller ønsker å få ladeboks på din plass.

## Kjøp, salg, utleie

Om du ønsker å leie eller kjøpe, selge eller leie ut garasjeplass, så kan du gå
garasje-skjema (som du finner under til
[Beboertjenester](beboertjenester/beboertjenester.md). Merk at dersom du leier
ut garasjeplass så må du registrere mobilnummer og navn til den som leier av
deg. Dette er fordi styret skal være i stand til å få tak i leietakere ved
vedlikehold eller om det oppstår situasjoner som krever informasjon til de som
bruker garasjen.

## Vintervedlikehold

Det er ikke fungerende varmekabler i nedkjøringen til garasjen. Å reparere disse
vil være veldig dyrt og nå benyttes mye av denne kapasiteten på ladeanlegget
uansett. Vaktmester har som oppgave å fjerne snø og is i anlegget, men det er
mye å gjøre ved væromslag. Dersom det er veldig mye snø i oppkjøringen bør man
ikke prøve å kjøre ut, da er det overhengende fare for å havne ut i yttermuren i
svingen.

Ved garasjeporten står det snøskuffe, bruk denne for å lage en farbar vei før du
prøver å kjøre ut. Det er ikke nødvendigvis veldig mye jobb, og om du kjører deg
fast i oppkjøringen tidlig en morgen så vil du blokkere alle andre
garasjebrukere inntil bilen din kan fjernes. Dette er ikke en oppkonstruert
situasjon, det har skjedd i virkeligheten.

Det er også plassert ut gruskasse og saltbøtte ved garasjeporten. Dersom man
skal benytte dette så sett porten i parkering ved å trykke på den røde knappen
ved porten. Ikke glem å aktivere porten igjen ved å vri og la den røde knappen
sprette ut slik at automatikken overtar igjen. Porten skal alltid være nede med
mindre man er tilstede.

Salt bør bare strøs når det er få minusgrader. Grus kan brukes under alle
forhold.
